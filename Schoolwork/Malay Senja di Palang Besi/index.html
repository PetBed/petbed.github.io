<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <link rel="stylesheet" href="style.css">
  <title>Document</title>
</head>
<body>
  <h1>Maksud Sajak Senja di Palang Besi</h1>
    <div class="sajak">
        <p><strong><em>Senja mula menangis<br>remang membongkar sendu<br>mengutus kuntum-kuntum serakan cahaya<br>berlari di celah jambangan bunga dedawai<br>menari mengikat ramah kekosongan<br>dalam kotak tidur sepi nan pedar hati.</em></strong></p>
        <p>Penyajak berasa sedih dan menyesal apabila tinggal di dalam sel penjara. Dia hanya dapat melihat melalui celah-celah lubang sel penjara yang memisahkannya dengan dunia luar yang terpaksa diisi dengan suasana yang sepi dan penuh kekesalan di hati.</p>
        
        <p><strong><em>Pilu wajahmu sang senja<br>yang dulu melakar bahagia<br>kini merayap sayu membelai jemari malam<br>dalam keterbuangan yang merangkum<br>dalam keterasingan yang mencengkam<br>dalam kesakitan yang membungkam.</em></strong></p>
        <p>Waktu senja yang dahulunya membawa bahagia kepada penyajak kini bertukar sayu tatkala menjelang malam kerana penyajak terpaksa hidup di dalam sel penjara yang dipinggirkan, menyakitkan, terbuang, dan terasing dari dunia luar.</p>
        
        <p><strong><em>Tanpa pasir pantai atau silir angin<br>rentet susun bibir palang besi dingin itu<br>menjerut resah berteleku dalam<br>hening bernyanyi rakus dalam kelu rasa keterkongkongan<br>menghantar pergi erti keriuhan<br>jauh di balik redup senja yang mula mengundurkan diri<br>bersama riak samudera jiwa bernama kesunyian<br>hukuman terhebat hikayat kemanusiaan.</em></strong></p>
        <p>Dalam sel penjara yang dipagari dengan palang besi, tiada tilam yang selesa dan pendingin hawa. Penyajak resah berteleku dalam suasana hening akibat dipenjarakan tanpa ditemani suasana bising. Pada waktu senja yang semakin menghampiri malam, penyajak merasakan jiwanya semakin sunyi dan merasakan itulah hukuman kemanusiaan terhebat yang perlu ditempuhinya.</p>  
    <div>
  <script src="script.js"></script>
</body>
</html>